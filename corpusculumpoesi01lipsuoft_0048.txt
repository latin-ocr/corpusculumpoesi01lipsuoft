- 34 - HIPPONAOTIS

quadam similitudinis ductus non dubitavit Hipponactem
parodiae inventorem appellare, qui in prooemio illo ho-
merica dictione insigni satis intellegitur tam procul abesse
a posteriorum parodorum hilaritate, quam proxime ad ipsius
mordacissimos accedit choliambos.

Fuerunt etiam qui sub Eurymedontiadae nomine Bu-
palum pictorem latere conicerent eundem quem ut hominem
improbissimum acerbissimis choliambis poeta insectatur. l)
At ille filius Archermi est, hic Eurymedontiades audit nec

potest ratio probabilis excogitari, cur poeta illum non vero
patris nomine significaverit. 2)

Titulus carminis cuius exstat prooemiumneque tra—
ditus est neque omnino fuisse videtur3 Polemonis verba
ἐν τοῖς ἓξαμέτροιςῖ) nihil testantur nisi hoc, grammaticos
illo titulo ea quae heroico metro Hipponax composuerat
ab iambica eius poesi distinxisse3 quantum in illis parodica
ratio ea quam supra adumbravimus obtinuerit dici nequit 3):
nomen certe parodiae ab Hipponactis aetate aliena fuit.

 

1) Tenbrinkius Philol. VI p. 57 sq.‚ Peltzerus p. 26.

2) Peltzerus etiam apertum esse ait, cur Bupalos Eury-
medontiades appellatus sit3 Eurymedontem enim esse Gigantum
patrem, quare aptissime hominem voracissimum cum prole
eius comparari. At unus omnino est locus η 58, ubi prodit
Eurymedon rex Gigantum3 dein quid quaeso rei est Gigan-
tibus cum helluonibus?

3) ἐν τόνοις ἑξαμέτροις coniecit Meinekius cui Bergkius
respondit offendere pluralem numerum, quo Suidas solus utatur.

