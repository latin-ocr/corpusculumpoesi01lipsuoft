V
MATRO PITANAEVS

Omnis parodicae poesis pulcherrimum luculentissimumque
specimen tenemus Matronis Pitanaei Ἀττικὸν Δεῖπνον, quod
totum operi suo inseruisse Athenaeum colligere licet ex
iis verbis quibus honorifice inducit carmen libri IV p. 134d:
‚ εἈττικὸν δὲ δεῖπνον οὐκ ἀχαρίτως διαγράφει Μάτρων ὅ
παρῳδός, ὅπερ διὰ τὸ σπάνιον οὐκ ἂν ὀκνήσαιμι
ὑμῖν, ἄνδρες φίλοι’, ὁ Πλούταρχος ἔφη, ςἀπομνημο-
νεῦσαι’. 1) Sed exstitit Meinekius2) qui negaret totum
atque integrum carmen ab Athenaeo fuisse subiectum,
nam praeter manifesta lacunarum- indicia unum saltem
versum ab illo diserte e Δείπνῳ afferri, qui in carmine
ἶ ipso non appareret, libro II p. 620 (fr. 1):

· ὄστρεά τ’ ἤνεικεν, Θετίὸος Νηρηίδος ὕδνα.
Ac lacunae quidem illae tam manifestae sunt, ut nullo

' modo possint latere3 quas carmen iacturas utrum prius·

quam ab Athenaeo ipso in opus suum receptum est,
temporum iniuria fecerit an culpa eius qui sexto vel
septimo saeculo Dipnosophistarum libros triginta in quin-
decim coartavit eosdem quos olim integros liber Venetus
continebat ³), nisi utraque res in causa fuit, non iam potest

 

1) Amplius Plutarchi sermonis exordium fuisse quod nunc
> interierit docet Kaibeliue praef. ad Athenaeum p. XXVII.

2) Exercitat. phil. in Ath. Ι p. 18.

3) De hoc Athenaei epitomatore cf. Kaibelii praefat. ad
Athenaeum p. XXI sqq.

