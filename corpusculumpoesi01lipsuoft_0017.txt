HOMERICA — 3 —

desit ad nexum aut progressum narrationis, tamen aliis locis
carmen ita retractatum est variisque interpolatorum lusibus
paene obrutum, ut nonnumquam quae poeta ipse scripserat
plane interierint expulsa verbis illis spuriis, quibus tamen
ad tenorem fabulae carere non possis. Atque prioribus
illis locis, ubi eicienda tantummodo esse insiticia mihi aliisve
visa sunt, ea his [] cancellis circumscripsi3 in alterius
generis locis recentiores variae saepe originis particulas
vel ab antiquis vel inter se disiunxi his hastis {···} in-
cludens, quamquam in tam corrupta carminis condicione
ne sic quidem omnes quae subnascebantur suspiciones satis
significari potuerunt. Apposui praeterea Homeri locos
similes, qui ubicumque eadem qua in epyllio sede sunt,
asteriscum adscripsi.

Auctorem epyllii ludicri, quod divino poeta non in-
dignum iudicaverunt ut Statius et Martialis, ita Homeri
Apotheosis sculptor, Pigretem esse Carem Halicarnasseum,
fratrem Artemisiae quae pugna Salaminia inclaruit, non
solum a Ps.-Plutarcho (de malign. Herod. c. 43) et Suida
(s. v. Πίγρης) traditur, sed etiam multi codices ipsi
testantur.¹) Atque num vere ille carminis auctor fuerit,
numquam fortasse poterit satis explorari3 de antiquitate
certe epyllii tandem aliquando dubitare desinant, cum ex
tanta illius corruptione, in quo ne nunc quidem omnia
ingenii lumina oblitterata sunt, nulla serioris originis ar-
gumenta derivari possint.

 

1) Velut in Veneto Marciano 613 a Ludwichio edito schol. a:
ἀρχὴ τῆς μυοβατραχομαχίας, superscr. αὕτη δὲ ἐστὶν τίγρητος
τοῦ καρός. Sic enim τί γρητος in communi fonte fuisse vi-
detur, unde etiam Tzetzem Exeg. in Il. p. 37, 3 Herm. sua
hausisse eadem corruptela demonstrat; cf. Wachsmuthium Mus.
Rh. XX p. 176. Acerbe perstringitur Tzetzes ab eiusdem codicis
scholiasta b ad v. 72.

