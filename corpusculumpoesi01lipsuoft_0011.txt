PRAEFATIO

Serius hic libellus prodit quam initio, cum Her-
manni Useneri praeceptoris humanissimi auctoritate
adductus consilium inii eius componendi, sperare eram
solituS, ac tamen ocius paene, quam postea eo labore
ipso occupatus plus semel sentiebam: nam non solum
variis studiis officiisque diutius ab incepto detrahebar,
sed etiam in dies certius intellegebam onus me susce-
pisse grave et gravius fortasse quam ut umeri mei
ferre possent. Accedebat vero aliud, quod ut instare
incepto iubebat cunctantem, ita ipsum instanti pluri· ἢ
mum cunctationis afferebat. Nam ne titulo ‘Corpusculi',
quem Usenerus proposuerat, iustum argumentum de-
esset, eodem illo suadente Curtium Wachsmuthium‚
virum mihi cum benevolentissimum tum horum stu—
diorum olim auctorem, adieram, ut si forte vellet Sillo-
graphos Graecos quinque ante lustra emissos iterum
edere, permitteret, ut cum illis meus libellus ad plenum
verumque Corpusculum eius generis poetici coniun-
geretur. Atque effectum esse consilium illud ostendit
fasciculus alter Corpusculi continens Sillographos
· Graecos a Curtio Wachsmuth iterum editos; qui post-
quam in lucem prodiit, cum meam quoque communis
operae partem iam postulari intellegerem, tamen splen-
didissimo illo doctrinae et iudicii specimine admonitus
sum, ne si quae possent fortasse ad perfectiorem for-

