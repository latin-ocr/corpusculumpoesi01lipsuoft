— 118 -— ARoHEsTRATvs

Iam vero si opinio illa ab Athenaeo relata qua galeus
Rhodiacus idem putatur atque acipenser, ex Iubae Ὁμοιό-
τησιν derivata est, ne refutationem quidem quae subiungitur
illius opinionis (ἀλλ’ οὗτος μὲν μικρὸς καὶ μακρορρυγχότερός
ἐστι . . πιπράσκεται) ipsius Athenaei esse apparet, sed eius
grammatici, qui etiam Apionis testimonio usus est quo
probaret helopa esse qui a Romanis acipenser appellaretur,
non galeum. Atque hunc grammaticum contendo Pam-
philum esse, quod ut per se probabile est, ita certis ar‘
gumentis potest demonstrari. Primum constat Pamphilum
Apione usum esse. Affertur enim a Pamphilo Apionis
et Diodori testimonium ap. Ath. XIV 642 e, eorundem vero
alterum testimonium isdem verbis introductum occurrit
XI 501 de celato quidem auctoris nomine, qui nemo potest
fuisse nisi Pamphilus. Deinde alii 'sunt loci, quibus Pam-
philum in nominibus explicandis Romanorum quoque ra-
tionem habuisse evincitur. Uni saltem ex iis loco Pamphili

 

 

cundo bello Punico enarrando, Bonnae 1862) et Barthius (de Iubae
Ὁμοιότησιν a Plutarcho expressis, Gottingae 187 6) Plutarchi
quaestiones Romanas et magnam partem Romuli Numaeque
vitarum ex his Similitudinibus quae vocantur manasse con-
tendissent, Fridericus Reuss (de Iubae regis historia romana
a Plutarcho expressa, Wetzflariae 1880) Plutarchum ex illo opere,
in quo res plane diversas et undique collectas inter se collatas
fuisse censet, sua hausisse negans Iubae historiam romanam
ab hoc adhibitam esse coniecit neque vero Cohnii assensum
tulit, qui (‘Philologischer Anzeiger’ 1883 p. 450) utrumque regis
Mauretani librum a Plutarcho in usum esse vocatum sibi per-
suasit. Iam vero si ea, quae de locis adlatis disputavi, recte
se habent (etenim non dubito quin ea quae de galee Iubae
esse ostendi, ad Ὁμοιότητας referenda sint, in quibus et aliis
de rebus et de cenis apparandis exponens non solum de structore
sed etiam de acipensere dixerit), me cum Reussio facere fa·-
tendum est, apparet enim ea, quae de Ὁμοιοτήτων indole com-
perta habemus, magis grammaticum vel lexicographum redolere
quam historicum.

 

