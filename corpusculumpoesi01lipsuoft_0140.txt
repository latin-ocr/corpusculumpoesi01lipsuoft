— 126 — ARoHEsTRATvs

Atque binae potissimum sunt virorum doctorum sen-
tentiae: alteri censent Philoxeni Cytherii Δεῖπνον a Platone
esse derisum, quem ipsum hexametros illos finxisse omnes;
quod si verum est, Archestratum quae similia habet a
Platone repetiisse oportet3 alteri Athenaeum secuntur qui
Philoxenum quendam Leucadium a Philoxeno Cythereo
dithyrambico distinguens illius Ὀψαρτυσίαν dicit a Platone
perstringi. ¹) Ego vero non video, quo pacto versibus illis
Plato inridere potuerit Philoxeni Convivium plane diversum.
Hic melicis metris, dorica dialecto describit epulas lautis-
simas quibus interfuerat verborum novitate paene supra
modum extenta, ad quam deridendam pertinent Aristoph.
Eccl. v. 1168—11732), ille heroico metro, epica dictione
praecepta expromit singulorum ciborum apparandorum,
intermixta tamen verborum lascivia nimirum pro Phaonis
fabulae argumento.3) Quid ita? Rectissime post Schmidtium
Meinekium Ribbeckium Schoenemannus meus iudicat 1. c.
p. 87, utique subfuisse debere poema gastronomicum a
Platone paucis ut tamen agnosci potuerit mutatis derisum,
versibus certe hexametris compositum. Ieiunum illud sane
fuerit didacticorum more singulis praeceptis ciborum co·
quendorum assandorumve ex ordine enarratis (cf. v. 11)
idemque a parodica ratione prorsus abhorrens: ab Arche-
strati Hedypathia eo certe differebat quod quo loco et quo
tempore potissimum singula epularum fercula petenda
essent, id quod proprium est carminis Archestratei, in illo

 

1) Ath. I 5b: τοῦ Φιλοξένου δὲ τοῦ Λευκαδίου Δείπνου
Πλάτων ὁ ζκωμῳδιοποιὸς μέμνηται, sed dubitantius 1V 146f=
εἴπερ τούτου (Philoxeni Cytherii) καὶ ὁ κωμῳδιοποιὸς Πλάτων
ἕν τῷ Φάωνι ἐμνήσθη, καὶ μὴ τοῦ Λευκαδίου Φιλοξένου. Unde
satis apparet ne veteribus quidem grammaticis satis de hac re ψ
constitisse. Priore autem loco male Δεῖπνον dicit, aliud enim
est Δεῖπνον, aliud Ὀψαρτυσία. ·

2) cf. Bergkium R. c. Ate. 211, 12.

3) De quo vide Kockium FCA I 645 sq.

