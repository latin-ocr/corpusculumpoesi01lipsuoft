 

GELENSIS — 135 —

et labrax tractantur. Cui fragmento, ut supra monuimus,
praemittenda sunt fragmenta XXXXIII et XXXXIV, quibus
de eo pisce agitur qui sine cognomine cestreus appellatur.
Commode deinde adnectetur fr. XXXXVI. Nam cum fr.
XXXXV dicatur v. 3 εἰσὶ γὰρ ἐνθάδ’ (scil. Mileti) ἄριστοι
(scil. cephalus et labrax), quae sententia repetitur v. 7 sq.
ἐκεῖνοι δ’ εἰσὶν, ἒταΐρε, Ι τὴν ἀρετὴν θαυμαστοί, apparet
poetam verbis fragmenti XXXXVI καὶ σελάχη μέντοι κλεινὴ
Μίλητος ἄριστα l ἐκτρέφει ad illos versus respicientem
cartilaginea quoque quae apud eandem urbem caperentur
laudavisse. In ipso vero fr. XXXXVI quod cartilaginea
commemorantur, eo ad aliud adducimur: hoc enim communi
totius classis piscium nomine praemisso cum duo eiusdem
classis pisces producantur, rhine et platynotus liobatus‚
exspectamus poetam alia quoque cartilagineorum genera
hoc loco adiunxisse. Nominis autem Plinio teste (cf. supra
p. 123) inventor est Aristoteles, qui H. A. p. 540b 17
ait: σελάχη δ’ ἐστὶ τά τε εἰρημένα (inter quae sunt βάτος
et ῥίνη) καὶ βοῦς καὶ λαμία καὶ ἀετὸς καὶ νάρκη καὶ
βάτραχος καὶ πάντα τὰ γαλεώὸη (cf. Ath. VII 286b,
Plin. N. H. IX 78). Commemorantur una νάρκη et βά-
τραχος a Mnesimacho ap. Ath. IX 402 f; Π 478 Kock v. 37,
item νάρκαι et βατίδες ab Epicharmo ap. Ath. VII 286b3
p. 232 Lorenz. Ergo quoniam tribus fragmentis Archestrati
tractantur βάτραχος, νάρκη, βατίς, hisce ipsis fragmentis
XXXXVII—XXXXIX locus post illud fr. XXXXVI tri·
buendus est. Primum posui fr. XXXXVII, cuius a verbo
σκεύασον fortasse pendet accusativus νάρκην (fr. XXXXVIII 1).
Paullo certius mihi videtur coniuncta inter se fuisse fr.
XXXXVIII et XXXXIX propterea quod in utroque nomine
piscis additur ἑφθήν, in utroque deinde usus eorundem
condimentorum, casei et herbae fragrantis — nam σίλφιον
quoque χλόη εὐώδης est — commendatur.

Pergimus ad ταρίχη, salsamenta. Horum tria pro·

