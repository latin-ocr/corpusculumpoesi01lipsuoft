-Î§-

rentianum B quoque et Palatinum P adhibui, quos ex
Marciani apographo nunc deperdito descriptos esse
iam satis constat. De quibus libris omnibus luculen-
tissime disputavit Kaibelius praefationis p. VII sqq.

Restat denique ut non me credere moneam omnia
me collegisse parodicae poesis epicae fragmenta re-
conditioribus in fontibus latitantia, afuisse autem a
consilio meo ea congerere facete dicta, quibus inde a
Cynicae sectae principibus Diogene et Antisthene multi
casta verba vatis divini detorserunt atque polluerunt.
Quae dicta si quando collecta erunt, quas potissimum
carminum homericorum partes maxime veteres pro-
baverint accuratius perspicere licebit: quae parodis et
sillographis potissimum probatae fuerint, ex indice
quem subieci locorum Homeri detortorum vel usur-
patorum cognosci poterit.

Scribebam Gladbaci Monachorum
mense Maio a. h. s. LXXXVIII

