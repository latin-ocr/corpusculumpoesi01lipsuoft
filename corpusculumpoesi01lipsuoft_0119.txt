FRAGMENTA — 105 —-

sunt — quae num omnino circa exitum primi p. Chr. n.
saeculi apud Graecos fuerint sicut fuere apud Romanos valde
dubium est1) — sed ut solet apud Homerum formulis

illis (οἷ δέ, οἱ μέν) adhibitis de eodem subiecto oratio pro-
pagatur (sic Β459 τῶν δέ, 474 τοὺς δέ). Itaque cum
v. 7—21 ad agitatores solos pertineant, aut errasse Dionem
sumere debemus ut illis quoque versibus depingi spectatores
intellexisse putandus sit (cf. in testimonio πέτεσθε et v. 9
πέτονται, in testimonio πίπτετε et v. 13 ἔπιπτον, v. 17
πίπτουσιν), aut primis illis versibus (1—6) adlatis iusto
longius provectum reliquos animi causa addidisse. Mihi
quidem illud verisimilius videtur.

Unum tamen cumulatis illis similitudinibus effici
videtur,- ut diversa certaminis momenta proponantur: ut
enim v. 7——9 (cfr. imprimis v. 8) cursus initium describitur,
sic v. 10—13 primus certantium concursus illustratur (v. 13
ἐπ’ ἀλλήλοισιν ἕπιπτον); quem sequitur ardor pugnae incitatus
(v. 18 μάρναντο πυρὸς δέμας), nimirum non sine aurigarum
altercatione v. 23 sqq. s

Iam de singulis breviter absolvamus. V. 4 retinui
Urbinatis scripturam οἷ δὲ, qua binae accuratius dis-
cernuntur spectatorum sactIones pro diversorum aurigarum
aut clade aut victoria partim timore pallentium partim
laetitia exsultantium. V. 7 pro ἠὲ κολοιῶν, quod e v. 10
perperam inlatum esse apparet, Diltheius ἠεροφώνων con-
iecit praeconum ut scis apud Homerum epitheton3 quae
coniectura eo quoque commendatur, quod etiam Oppianus
hal. I 620 eundem v. Γ 3 imitatus eodem epitheto utitur.
Tamen nescio an rectius Stadtm. ἠεροφοιτῶν coll. Orph.
lith. 45 ὅσσα τε κεκλήγασι .. ἠεροφοῖται Ι οἰωνοί. V. 8.

 

1) Diversorum pannorum mos ad Alexandrinos certe tunc
temporis a Romanis nondum translatus erat; trium enim vel
quattuor aurigarum numerum uno in certamine prodeuntium

- Dio commemorat or. XXXII p. 673 Reiske.

 

