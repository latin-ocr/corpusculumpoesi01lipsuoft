-- 32 - HIPPONAX

ut omittam quae de consuetudine illa veterum uniuscuiusque
artis auctorem inventoremve indagandi hac aetate sentiunt
viri docti, nullo modo potest concedi Aristotelem inscium
atque invitum Hipponactis in condenda parodia meritum
praetermisisse. Cuius testimonium ne eo quidem licet redi-
gere, quod Hegemo primus parodiarum recitationes in cer-
tamina musica introduxit. 1> Immo hoc utique debet ex
Aristotelis silentio colligi, consulto omisisse illum Hippo-
nactis memoriam, quippe cuius carmen vere esse parodicum
non concederet, contra Polemo ‘admodum sapere sibi visus
est parodiae inventionem tam antiquae aetati vindicans.
Atque Aristotelis illud silentium Wachsmuthius verissime
ita explicat, ut imitationem illam homericae dictionis ab
Hipponacte non adhibitam esse confirmet nisi per illos
ipsos quattuor prooemii versus a Polemone adlatos, cum
reliquam narrationem stilo suo constanti componeret.²)
Quae ratio parodica si per totum carmen obtinuisset, non
his verbis Polemonem illos introducturum fuisse: λέγει
γὰρ οὕτως έν τοῖς ἑξαμέτροις, sed his fere: κέχρηται γὰρ ἐν
τοῖς ἑξαμέτροις ὧν ἡ ἀρχή. Itaque carmen quod non
liceret appellari parodiae nomine, iure potuisse ab Ari-
stotele neglegi.

Singularis etiam est huius parodiae in initio nar-
rationis positae natura atque indoles, Nam si comparamuS,
ut hoc exemplo utar, cum Hipponacte Maronem-⁹²), par-
odiae excultae florentissimum auctorem, Matro superiorem

1) Sic VVelandius p. 26, Prellerus p. 79, Peltzerus p. 22 sq.;
Floegelius ‘Gesch der com. Literatur' I p. 363 Aristotelis verba
ita interpretatus est tamquam Hegemo primus scaenicas par-

odias composuisset.
2) Cf. Schrader Mus. Rhen. XX p. 186, qui raros tantum

locos parodicos fuisse dicit.
3) Hegemo minus apte comparatur propter peculiarem
naturam eius fragmenti quod exstat3 cf. infra p. 39.

