npnnsws — 33 —

quodammodo se gerit Homero; detrahit illi per iocum
lusumque non nihil auctoritatis, cum verba dictionesque
epico pondere gravia ad leves humilesque sententias de-
primens in ridiculum vertat. Hipponax nullo nisi Homero
inferior esse vult, quam longissime abest vel a lenissima
summi poetae irrisione, illa praesertim aetate qua tale quid
ne in animum quidem inducere quisquam potuit nisi is,
qui a rationibus philosophiae profectus Homerum serio
impietatis arguit, velut Xenophanes Colophonius¹); nihil
Hipponax illius dignitati obtrectat, immo epica dictione
ut ita dicam bona fide utitur, ut ea fretus reverentia,
qua Homerica ab hominibus excipi solebant, popularium
animos auresque conciliaret audiendae acerrimae illi ac-
cusationi, qua adversarium in populi iudicium arcessit²):
quae accusatio eo fit acerbior quod epicorum verborum no-
bilitas ac magnificentia sordibus pessimi illius hominis non
convenit, qua ipsa dissimilitudine efficitur ut improbitas
atque nequitia rei videatur esse etiam multo detestabilior.

Haec si recte disputata sunt, habes duo genera parodiae
ipsa natura ipsoque consilio inter se contraria: alterum
honoris Homero debiti prorsus memor illius versus ad-
hibet ut suis robur ac nervos addat, alterum dum risus
hominum moveat ne divino quidem poetae parcit versus
eius detorquens atque corrumpens3 in utroque imitatio est
Homeri, sed in priore illo profecta a sincera eius admiratione,
in altero ad irrisionem eius tendens. Hoc alterum genus

< solum nomine parodiae dignum esse videtur3 Polemo specie

 

1) De quo nunc vide Wachsm. fasc. II p 55 sqq. et 188 sqq.
2) Nam ὅπως v. 3 accipiendum est notione finali3 cf. α 76,
γ 19, imprimis ξ 118 οὐκέθ’ ἰόντα λοχῶσιν, ὅπως ἀπὸ φῦλον

· ὄληται, neque opus est cum Tenbrinkio et Cobeto scribere

 

ὀλεῖται. Quominus autem vertamus ‘quomodo interierit’, ut de
re iam perfecta agatur, impedit et coniunctime ὄληται et
tempus praesens ὃς ἐσθίει οὐ κατὰ κόσμόνς cf. Paessensium
progr. s. c. p. 8 et 18.

corpuso. Ι. 3

