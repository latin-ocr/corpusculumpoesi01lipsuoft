PrrANAEvs - 57 —

sortiS, inopiae atque egestatiS, ex ipso Convivio Attico
discimus (v. 3 et 91 sq.) Pariter quo tempore vixerit
ipsius poetae testimoniis ostenditur. Nam cum fr. VI inter
alios Euboeum Parium nominet ut vita defunctum, quem
fuisse docet Athenaeus XV 6982, Philippi Macedonum regis
temporibus, recte Welandius p. 34 colligit Matronem quoque
circa Philippi tempora vel paulo post vixisse. Eandem
fere in aetatem deducimur ratione habita earum perso-
narum, quae a parodo in Convivio inducuntur: quam-
quam ex mentione eius qui cenam apparavit, Xenoclis
Atheniensis rhetoris l), nihil ad eam rem elicere possumus,
Maiore cum fructu quaeremus de Chaerephonte et Stratocle,
quorum prior v. 9 et 98 prodit parasiti agens personam,
alter v. 30 cum ipso Matrone de mulli capite certans
idemque v. 122 meretriculas inducenS. Et hunc quidem pro
certo habemus fuisse Stratoclem rhetorem, qui Plutarcho
(Demetr. 11—26) teste Antigono et Demetrio turpissime
adulatus omnia iura divina et humana permiscuit. 2) Qui
non solum mensium dierum phylarum sacrorum denique
nomina in illorum honorem mutavit, secl ne fanorum quidem
sanctitati pepercit, cum illo suadente Parthenonis opistho-
domus Demetrio deversorium ab Atheniensibus decerneretur.
Propter haec et alia impie facta acerrime eum consectatus
est Philippides comicus (Plut. Dem. 12 et 243 IV 474 sq.
Mein.) cuius versus
ὁ τὴν ἀκρόπολιν πανδοκεῖον ὑπολαβών
καὶ τὰς ἑταίρας εἰσαγαγὼν τῇ παρθένῳ

 

 

1) Tertius is est haud dubie eorum quos recenset scholiasta.
Aristoph. Ran. 86: εἰσὶ δέ, φασί, δύο Ξενοκλεῖς, τραγῳδοὶ γε·
γονότες. τρίτος δὲ τούτυις ἐστὶν ὁμώνυμος πολιτικός, Φαΰλλου
(sic Meinekius CGF Ι p. 516 adn. pro φαύλου) μὲν πατρός, τῷ
δὲ δήμῳ (τῶν δὲ δήμων Mein.) Χολαργεύς.

2) Cf. Procopius ap. Maium Auct. Class. IV p. 224, Ruhn-
kenius ad Rutil. Lup. p. 34, Welandius 1.1. p. 35 sq„ Meinekius
CGF IV 474 sq.

