Π
HIPPONAX EPHESIVS

Hipponactis fragmentum parodicum1), quod quattuor
continetur hexametris Homeri imitatione conspicuis, earum
quae generis illius poeseos aetatem tulerint reliquiarum
chorum quasi ducere communis est virorum doctorum
sententia praecedente Polemone Periegeta, qui in libro
duodecimo eorum quos in Timaei historias conscripsit,
uberius de vetere parodia Graeca disserens Hipponactem
parodiae inventorem praedicavit: id ut demonstraret, versus
illos Hipponacteos apposuit.²) Qui cum per se pro do*
cumento admodum memorabili sint habendi unde discamuS,
quibus ex initiis ars parodica orta atque aucta sit, etiam
magis respiciendi videntur propterea quod qui illos con-
didisse a Polemone traditur, Hipponax iambographus, ab
eo viro plane omittitur, cuius summa his in rebus est
auotoritas, Aristotele. Hic enim Poet. V 2 Hegemonem

> Thasium primum parodias composuisse satis diserto testi-

 

monio confirmat.³) Quod testium fide dignissimorum di-
scidium minime potest ita expediri, ut cum Hipponactem
circa ol. 60 fuisse, Hegemonem belli Peloponnesiaci tempore
floruisse satis constet, inventae parodiae palmam ad Hippo-
nactem deferamus aetate sane multo anteriorem. Nam

 

1) cf.We1andjum p. 11 sqq„ Prellerum Polem. fr. p. 76 sqq.,
Peltzerum p. 20 sqq., Paessensii progr. Kempis 1859 editum, ‘
Bergkium PLG ⁴ II p. 489 sq.

2) Vide infra testimonium.

3) cf. infra ad Hegemonem p. 37 adn. 2.

